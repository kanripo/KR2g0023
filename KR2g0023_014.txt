# -*- mode: mandoku-view; -*-
#+TITLE: 伊洛淵源錄
#+DATE: 2015-08-24 22:34:56.495294
#+PROPERTY: ID KR2g0023
#+PROPERTY: BASEEDITION WYG    
#+PROPERTY: JUAN 卷十四
<pb:KR2g0023_WYG_014-1a>¶
欽定四庫全書¶
　伊洛淵源録巻十四¶
　　　　　　　　　　　　　宋　朱子　撰¶
　程氏門人無記述文字者¶
　　王端明¶
　　　名巖叟字彥霖大名人元祐中為臺諫官登政¶
　　　府正直不撓當世稱之墓碑本傳記其行事甚¶
　　　詳然不及其學問源流也惟遺書前篇有其答¶
<pb:KR2g0023_WYG_014-1b>¶
　　　問而其集中亦有記先生語數條又祭明道文¶
　　　有聞道于先生之語及伊川造朝亦有兩疏推¶
　　　挽甚力蓋知尊先生者然恐其未必在弟子之¶
　　　列也¶
　　劉承議¶
　　　名立之字宗禮河間人敘述明道先生事者其¶
　　　父與二先生有舊宗禮早孤數嵗即養于先生¶
　　　家娶先生叔父朝奉之女郭雍稱其登門最早¶
<pb:KR2g0023_WYG_014-2a>¶
　　　精于吏事云¶
　　林大節¶
　　　不詳其鄉里名字行實但遺書云林大節雖差¶
　　　魯然所問便能躬行然則亦篤實之士也¶
　　張閎中¶
　　　不詳其名字有答書見文集¶
　　馮聖先¶
　　　名理汝州人陳恬叔易為作誌文尹公再題其¶
<pb:KR2g0023_WYG_014-2b>¶
　　　後其子忠恕從尹公學涪陵記善録者也誌跋¶
　　　皆見録中外書又載尹公之言先生門人馮理¶
　　　字聖先自號東臯居士曰二十年聞先生教誨¶
　　　今有一奇特事先生問之理曰夜間燕坐室中¶
　　　有光先生曰頤亦有一奇特事理請問之先生¶
　　　曰毎食必飽¶
　　鮑商霖¶
　　　名若雨永嘉人有答問數條及錄伊川語一巻¶
<pb:KR2g0023_WYG_014-3a>¶
　　　今見文集遺書¶
　　周伯忱¶
　　　名孚先毗陵人與其弟恭先伯温同受學有語¶
　　　錄及答問各數章今見書集伯忱嘗為臨安教¶
　　　官其家有伊川帖數紙其一邢和叔問先生謂¶
　　　二周與楊時似同恕恐二周未可望楊時如何¶
　　　先生答云周孚先兄弟氣質純明可以入道頤¶
　　　毎勸楊時勿好著書好著書則多言多言則害¶
<pb:KR2g0023_WYG_014-3b>¶
　　　道學者要當察此¶
　　唐彥思¶
　　　名棣宜興人有語錄一巻見遺書¶
　　謝用休¶
　　　名天申¶
　　潘子文¶
　　　名旻¶
　　陳貴一¶
<pb:KR2g0023_WYG_014-4a>¶
　　　名經正與其弟經邦貴叔同受學四君皆永嘉¶
　　　人名見唐録¶
　　李嘉仲¶
　　　名處遯洛人亦見唐録後為中書舍人溺死維¶
　　　揚¶
　　孟敦夫¶
　　　名厚雒人祁寛記尹和靖語云孟敦夫來從伊¶
　　　川又為王氏學舉業特精獨處一室糞穢不治¶
<pb:KR2g0023_WYG_014-4b>¶
　　　嘗獻書于伊川伊川云孟厚初時説得也似其¶
　　　後須沒事生事一日語之曰子何不見尹焞張¶
　　　繹朋友間最好講學然三公皆同齒也敦夫見¶
　　　和靖曰先生令厚來見二公若彥明所願見如¶
　　　思叔莫不消見否和靖曰只不消見思叔之心¶
　　　便是不消見焞之心也伊川嘗謂學者曰孟厚¶
　　　不治一室亦何益學不在此假使灑埽得潔浄¶
　　　莫更快人意否然伊川之葬門人畏黨禍莫敢¶
<pb:KR2g0023_WYG_014-5a>¶
　　　至獨敦夫與尹張范棫邵溥送焉¶
　　范文甫¶
　　暢中伯¶
　　　二人不詳其名見楊遵道録¶
　　李先之¶
　　　名朴贑上人為西京學官因受學焉吕氏雜誌¶
　　　云李先之周恭叔皆從程先生學問而學蘇公¶
　　　文詞以文之世多譏之者¶
<pb:KR2g0023_WYG_014-5b>¶
　　暢潛道¶
　　　名大隱雒人遺書第二十五巻即其所記也遺¶
　　　書云暢大隱許多時學乃方學禪是于此蓋未¶
　　　有得也¶
　　郭立之¶
　　　名忠孝宣徽使逵之子事見伊川年譜祁寛記¶
　　　尹和靖語云忠孝毎見伊川問論語伊川皆不¶
　　　答一日語之曰子從事于此多少時所問皆大¶
<pb:KR2g0023_WYG_014-6a>¶
　　　且須切問近思外書云郭忠孝議易傳序曰易¶
　　　即道也又從何道或以問伊川伊川曰人隨時¶
　　　變易為何為從道也今觀忠孝所著易書專論¶
　　　互體卦變與易傳殊不同然其子雍辯年譜所¶
　　　記事甚詳未知孰是¶
　　周恭叔¶
　　　名行已永嘉人遺書第十七巻或云乃其所記¶
　　　也祁寛記和靖語云恭叔自太學早年登科未¶
<pb:KR2g0023_WYG_014-6b>¶
　　　三十見伊川持身嚴苦塊坐一室未嘗窺牖幼¶
　　　議母黨之女登科後其女雙瞽遂娶焉愛過常¶
　　　人伊川曰頤未三十時亦做不得此事然其進¶
　　　鋭者其退速毎歎惜之嘗酒席有所屬意既而¶
　　　宻告人曰勿令尹彦明知又曰知又何妨此不¶
　　　害義理伊川歸和靖偶及之伊川云此禽獸不¶
　　　若也豈得不害義理又曰父母遺體以偶賤倡¶
　　　可乎上蔡謝公亦言恭叔不是擺脱得開只為¶
<pb:KR2g0023_WYG_014-7a>¶
　　　立不住便放了胡文定公亦云人須是于一切¶
　　　世味淡薄方好不要有富貴相周恭叔才高識¶
　　　明初年甚好後來只緣累太重若把得定儘長¶
　　　進在¶
　　邢尚書¶
　　　名恕字和叔其行事詳具國史及邵伯温辯誣¶
　　　等書云邢和叔後來亦染禪學其為人明辯有¶
　　　才後更曉練世事其于學亦日月而至焉者也¶
<pb:KR2g0023_WYG_014-7b>¶
　　　又云謝良佐曾問涪州之行知其由來乃族子¶
　　　與故人耳先生曰族子至愚不足責故人情厚¶
　　　不敢疑(族子謂程公孫/故人謂邢恕)孟子既知天安用尤臧¶
　　　氏因問邢七雖為惡然必不到更傾先生也先¶
　　　生曰然邢七亦有書到頤云屢于權宰處言之¶
　　　不知身為言官却説此話未知傾與不傾只合¶
　　　救與不救便在其間又問邢七久從先生想都¶
　　　無知識後來極狼狽先生曰謂之全無知識則¶
<pb:KR2g0023_WYG_014-8a>¶
　　　不可只是義理不能勝利欲之心便至于此也¶
　　　上蔡語録云邢七自言一日三㸃撿伯淳曰可¶
　　　哀也哉其餘時勾當甚事蓋放三省之説錯了¶
　　　可見不曾用功又多逐人面上説一般話伯淳¶
　　　責之邢曰無可説伯淳曰無可説便不得不説¶
　¶
　¶
　¶
<pb:KR2g0023_WYG_014-8b>¶
　¶
　¶
　¶
　¶
　¶
　¶
　¶
　伊洛淵源錄巻十四¶
